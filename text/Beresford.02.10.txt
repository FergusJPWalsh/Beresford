2.10.0 Death of Hector
2.10.1 Ἀχιλλεὺς μὲν ἄριστος ἦν τῶν Δαναῶν, τῶν δὲ Τρώων Ἕκτωρ. ἐκεῖνος μέντοι δι’ ὀργῆς ἔχων τὸν Ἀγαμέμνονα μακρὸν χρόνον ἀφίστατο ἀπὸ τοῦ πολέμου· τέλος δὲ ὑπὸ τῶν φίλων ἀναπεισθεὶς αὖθις μετέσχε τῆς τοῦ ἄστεως πολιορκίας.
2.10.2 Ἡμέρᾳ δέ τινι οἱ ἥρωες ἀμφοτέρωθεν ἐς χεῖρας ἦλθον ἔξω τῶν τειχῶν πολλοὺς μὲν ἀπέκτεινεν ὁ Ἀχιλλεύς, πολλοὺς δὲ ὁ Ἕκτωρ· παρῄνεσε δὲ τότε Ἀπόλλων, εὐμενὴς ὢν τοῖς Τρῶσι, ἀποχωρεῖν ἐς τὴν πόλιν, ὁ δὲ Ἕκτωρ μόνος αὐτῶν διέμεινεν ἐν τῷ πεδίῳ.
2.10.3 Τοῦτο δὲ ἰδὼν Πρίαμος, ὁ πατὴρ αὑτοῦ, καὶ ἡ μήτηρ Ἑκάβη πολλοῖς δάκρυσιν ἀπῄτησαν τὸν υἱὸν μηκέτι ἐσελθεῖν διαμέλλειν, ὁ δὲ ἀπεκρίνατο, ὑμῖν γε βουλοίμην ἂν πείθεσθαι, ἀλλὰ σφόδρα ἐπιθυμῶ τῷ Ἀχιλλεῖ μονομαχεῖν εἴ πως αὐτοῦ κρατήσω· καὶ ἀποφυγὼν ἐντὸς τῶν πυλῶν φοβοῦμαι τοὺς Τρῶας ὅ τι λέξουσιν.
2.10.4 Ἐν δὲ τούτῳ ὁ Ἀχιλλεὺς προσήρχετο, ξυνεβοήθει δὲ αὐτῷ Ἀθήνη ἡ θεός. καὶ πρῶτον μὲν ὁ Ἕκτωρ φοβούμενος ἀπέφευγε καὶ ἐκεῖνος ἐδίωκεν, ἔπειτα δὲ θεός τις θάρσυνεν, καὶ περιστραφεὶς παρεσκευάζετο ἐς μάχην· καὶ ὁ ἐχθρὸς προσέβαλεν πρὸς αὐτὸν τῷ δόρατι, ὁ δὲ ὑποκύψας περιεγένετο. ἡ δὲ Ἀθήνη ἀποδοῦσα τὸ δόρυ τῷ Ἀχιλλεῖ τὸν Ἕκτορα ἔλαθεν. καὶ οὗτος λοιδορῶν τὸν ἐχθρὸν αὐτὸς ἧκε τὸ δόρυ οὐδ’ ἥμαρτεν, ἡ δὲ ἀσπὶς ἡ τοῦ Ἀχιλλέως οὐχ ὑπ’ ἀνθρώπων πεποιημένη ἀπεκώλνοε μὴ αὐτὸν τραυματισθῆναι. τότε δὴ ἠπόρει ὁ Ἕκτωρ καὶ ᾔσθετο ἀπολούμενος. τὸ ξίφος μέντοι σπάσας ἐπετίθετο τῷ Ἀχιλλεῖ, ἀλλὰ τῇ λόγχῃ πεπληγμένος ἀπέθανεν.
2.10.5 Ἡ δὲ Ἀνδρομάχη τὴν φήμην ἀκούει, ἐπιβᾶσα δὲ ἐπὶ τὸ τεῖχος καὶ ἰδοῦσα τὸν νεκρὸν δεδεμένον πρὸς τῷ τοῦ Ἀχιλλέως ἅρμοιτι λιποψυχεῖ.
